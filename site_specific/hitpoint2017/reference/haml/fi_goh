Mike Pohjola
<img src="../images/goh_mike.jpg" align="left" style="padding-right: 10px" />
Mike Pohjola on pelisuunnittelija, kirjailija ja transmediaguru. Hänen käsialaansa ovat larppipiirejä kuohuttanut <b>Turun koulukunnan manifesti</b> (2000) sekä roolipelit <b>Myrskyn aika</b> (2003), <b>Star Wreck</b> (2006), <b>Tähti</b> (2007) ja viimeisimpänä joukkorahoitettu <b>Myrskyn sankarit</b> (2013). Hänen esikoisromaaninsa <b>Kadonneet kyyneleet</b> ilmestyi vuonna 2008 ja roolipelejäkin käsitellyt <b>Ihmisen poika</b> 2011. Ensi vuonna ilmestyy Turun palosta kertova historiallinen <b>1827 Inferno</b>.
Tänä kesänä Mike kiertää Itämeren maita Baltic Warriors -larppikampanjan kanssa tarkoituksenaan levittää tietoutta meren rehevöitymisestä. Lisäksi hän käsikirjoittaa larppaajista kertovaa koko illan elokuvaa. Mike on voittanut Prix Europan, Emmy-palkinnon, Lasten Luku-Varkauden ja vuonna 2010 Ropecon ry:n myöntämän Kultaisen lohikäärmeen.
Aiemmin turkulainen Mike asuu nykyään Helsingissä perheensä kanssa.
<br /><br /><br />

Miska Fredman
<img src="../images/goh_miska.png" align="left" style="padding-right: 10px" />
Miska Fredman on pelisuunnittelija ja yhdessä Samuli Ahokkaan kanssa pelijulkaisija Ironspinen takana. Miskan ensimmäinen julkaisu oli vuonna 2006 ilmestynyt scifiroolipeli <b>Heimot</b>. Tätä ovat seuranneet <b>ENOC – Operaatio Eisenberg</b> (2009), <b>Generian legendat – Valontuojat</b> (2011) sekä viimeisimpänä joukkorahoitettu koko perheen roolipeli <b>Astraterra</b> (2014). Yhteydet Ironswine Gamesiin ja peleihin kuten <b>Kärpänen</b> (2011) ovat kiistanalaisia ja vahvistamattomia.
Nykyisellään Miska kehittää <b>Astraterraa</b> eteenpäin. Lisäksi työn alla on vahvassa nosteessa <b>Heimojen</b> jälkeläinen <b>Hyperstorm</b> ja päivätöikseen mies vaikuttaa Colossal Orderin leivissä. Huhut Ironswine Gamesin <b>Sotakarjuista</b> ovat edelleen vahvistamattomia.
Miska asuu Nokialla perheensä kanssa.
