Lautapelit
Lainaa jokin kymmenistä ja kymmenistä lautapeleistä lainaustiskiltä ja istu pelaamaan! Voit tuoda kotoa lemppareitasi ja vääntää niitä läpi yön kavereiden tai uusien tuttavuuksien kanssa. Oletko itse pelisuunnittelija? Tuo peliprotojasi testattavaksi ja kerää palautetta niin aloittelijoilta kuin kokeneilta pelaajilta!

Korttipelit
Tule haastamaan muita pelaajia MTG / Pokémon / Yu-Gi-Oh -huoneissamme, keskustele parhaista pakoista ja pelaa palkinnoista MTG- tai Dominion-turnauksissa.

Roolipelit ja larpit
Kokeile aloittelijoille suunnattua pelidemoa Pathfinder Societyn ystävällisten pelinjohtajien seurassa! Jos taas olet kokenut konkari, voit vaikka itse tarjotutua vetämään tapahtumassa pelejä (tästä lisätietoa myöhemmin). Liveroolipeleille pystymme tarjoamaan sisätiloja ja huoneita käytettäväksi pieniin, mutta tunnelmallisiin peleihin. Koulultamme löytyy myös maanalaisia luokkahuoneita, joihin laskeutuminen antaa kunnon dunskumeininkiä.
