Tracon Hitpoint hakee nyt ohjelmanjärjestäjiä!
Onko sinulla roolipeliskenaario, jota olet aina halunnut vetää? Oletko pelannut jotain hienoa uutta peliä, jota haluat esitellä tai opettaa muillekin? Oletko jonkin pelin suurin fani ja haluat järjestää siitä turnauksen? Tiedätkö kaiken uusimman keräilykorttipelin metasta ja strateigoista, sekä haluat jakaa tietoa eteenpäin? Tässä tilaisuutesi!
Olemme kiinnostuneet sekä perinteisestä puheohjelmista että enemmän vieraita aktivoivista ohjelmista:
<ul><li>roolipelisessiot</li><li>(mini)larpit</li><li>kortti-, lauta- tai figupeliturnaukset ja kisat</li><li>peliesittelyt (demot)</li><li>aloittelijaystävälliset pelit</li><li>erilaiset työpajat.</li></ul>
Onko sinulla mielessäsi joku näiden ulkopuolinen ennen näkemätön ohjelmaformaatti? Kerro siitä meille!
<b>Yhteydenotot ja ohjelmaehdotukset: <a href="mailto:hitpoint.ohjelma@tracon.fi">hitpoint.ohjelma@tracon.fi</a></b>

Edut:
Tapahtuman koon ja luonteen vuoksi emme tarjoa ohjelman pitäjille rahallista korvausta, mutta yhden ohjelmapaikan verran (45 min luento, 4 h roolipelisession vetäminen tai 8 h pelidemotus) järjestettyä ohjelmaa oikeuttaa ilmaiseen sisäänpääsyn koko tapahtumaan. Majoittumisen suhteen ohjelmanjärjestäjät ovat kävijöiden kanssa tasavertaisessa asemassa: Järjestämme lattiamajoitusta hintaan 6 € per paikka (majoitusliput tulevat myyntiin nettikauppaan myöhemmin). Tämän lisäksi läheiset Tampereen keskustan hotellit palvelevat asiakkaita mielellään.

Luento/puheohjelma:
Tarjoamme luentoasi/keskustelupiiriä varten joko luokkahuoneen tai esiintymislavan. Puheohjelma voi käsitellä mitä tahansa pöytäpelaamiseen liittyvää, korttipelimetasta pelien luomiseen tai niiden kanssa työskentelyyn. 45 minuuttia puheohjelmaa antaa sinulle ilmaisen sisäänpääsyn.

Roolipelisession vetäminen:
Vedettävä roolipeli voi olla joku suurista ja kuuluisista tai jokin tuntemattomampi, lyhyt pikkupeli tai eeppinen tarina. Ota yhteyttä ja sovimme pelitilan pelin koon ja luonteen perusteella. Käytössä enimmäkseen luokkahuoneita tai satunnaisia pöytiä. 4 tuntia pelisession vetämistä antaa sinulle ilmaisen pääsylipun.

Larpit:
Live-roolipeleille eli larpeille koulurakennuksessamme ei ole hienoa metsää jossa elffit voisivat käyskennellä. Voimme tarjota larpeille lähinnä erillisiä huoneita ja/tai pöytiä. Larpin tarinan tulee siis muovautua näihin rajoitteisiin. Panttivankitilanne suljetussa huoneessa, josta ei ole ulospääsyä? Kriittinen tunti tähtilaivan komentosillalla? Kohtalokas keskustelu hahmojen välillä baaritiskin äärellä? Ota yhteyttä niin katsotaan! 4 tuntia larpin vetämistä antaa sinulle ilmaisen pääsylipun.

Pelidemotus:
Tule pelauttamaan pöytäpeliä, josta pidät todella paljon, jota haluat esitellä muille tai jonka olet tehnyt itse. Hyvä tilaisuus aloitteleville pelintekijöille tulla keräämään yleisokommentteja peleistään! 8 tunnin pelidemotus antaa sinulle ilmaisen pääsylipun.

Muut:
Turnaukset, työpajat jne. Ota meihin yhteyttä niin katsotaan!
